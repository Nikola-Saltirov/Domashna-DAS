# ДОМАШНА 1
## СРС ДОКУМЕНТ
##### Изработено од: Никола Салтиров (221231) и Андреј Бајалски (221147)

## ВОВЕД
### 1.ОПИС НА ПРОЕКТОТ
1) Апликацијата за анализа на македонската берза е софтвер чија задача е правење предвидувања за новите трендови на македонската берза, преку собирање и користење на историски податоци за акциите, коишто се достапни на официјалната веб-страница на берзата (https://www.mse.mk/).
 Во рамки на апликацијата, ќе се опфатат информации за сите издавачи, вклучувајќи компании и институции што се регистрирани и активни на берзата. 
Обработените податоци ќе покриваат период од најмалку десет години наназад, со цел да се добие доволно долгорочен преглед што ќе овозможи подобро разбирање на економските текови и промените што се случуваат со акциите и другите финансиски инструменти. Податоците ќе се собираат на дневно ниво и ќе може редовно да се ажурираат до тековниот датум, со цел да се добие целосна слика за движењата на берзата и пазарните трендови низ времето.
Врз база на ова, софтверот ќе биде во можност да прави прецизни предвидувања за растот и падот на акциите за секој издавач.
2) Речник
	MSE- Macedonian Stock Exchange

### 2. ПОЧЕТЕН ОПИС НА ПРОБЛЕМОТ 
2.1 Опис на Кориснички Сценарија
1) Приказ на Податоци во Минатото
Корисникот ќе може да одбере издавач од опаѓачко  мени, кое ги содржи сите издавачи, повлечени од веб-сајтот на MSE. Потоа да се прикажат графици и визуелизации на податоците за избраниот временски период. 
2) Приказ на Проекции за Иднината
Корисникот ќе може да пристапи до визуелизации за проектираните вредности на акциите за даден временски период.
3) Советувач за инвестирање 
Корисникот може да пристапи до листа на препорачани издавачи за инвестирање. Листата ќе биде подредена според веројатноста за раст на акцијата.
 
### 3. СОФТВЕРСКИ БАРАЊА
3.1 Функциски Барања
1) Апликацијата ќе ги собира дневните податоци за сите издавачи (компании и институции) кои котираат на Македонската берза.
2) Податоците треба да бидат преземени од официјалната веб-страница на берзата.
3) Податоците треба да го содржат датумот, цената на последна трансакција, максимумот, минимумот, количината и прометот во БЕСТ во денари, за секој издавач поединечно.
4) Доколку не се претходно преземени, софтверот треба да ги преземе и обработува историските податоци за секој издавач, во период од минимум 10 години.
5) Потребно е да се ажурираат податоците за секој издавач од датумот на последното преземање до моменталното време на пребарување.
6) Податоците ќе се организираат и зачувуваат во централизирана база на податоци.
7) Апликацијата ќе генерира визуелизации и графици кои ќе ги прикажуваат дневните, месечните и годишните трендови на акциите.
8) Корисниците ќе можат да филтрираат и пребаруваат податоци според издавач, период или тип на инструмент.
9) Потребно е да се постават известувања за значајни промени во цените на акциите или во вкупните пазарни индекси.
10) Апликацијата треба да овозможи експорт на податоците во формати како CSV и Excel за лесно преземање од страна на корисниците.
11)Апликацијата ќе имплетементира функционалност за препознавање на трендот за некоја акција врз база на текстуални записи.
12)Апликацијата ќе имплементира алгоритам на машинско учење за предвидување на вредноста на акциите, врз основа на собраните податоци.

3.2 Нефункциски Барања
1) Апликацијата треба да може да обработува и прикажува податоци во реално време, со максимално време на реакција од 10 секунди за пребарување и визуелизации.
2) Времето потребно за собирање на сите податоци, при празна база, не смее да надминува 5 минути.
3) Системот треба да биде дизајниран така што може лесно да се прилагоди на поголем број корисници и поголеми обеми на податоци како што се зголемува бројот на компании на берзата.
4) Потребни се редовни бекап процедури за да се избегне губење на податоци.
5) Интерфејсот треба да биде интуитивен, со лесен пристап до сите функции за анализа и филтрирање на податоците.
6) Времето на прилагодување за нови корисници треба да биде минимално, овозможувајќи едноставно користење на апликацијата и од лица со помалку техничко познавање.
7) Апликацијата треба да биде компатибилна со најчесто користените оперативни системи и прелистувачи (Windows, macOS, Linux; Chrome, Firefox, Edge).
8) Кодот на апликацијата треба да биде добро организиран и документиран за лесно одржување и додавање на нови функции.
9) Структурата на базата на податоци треба да биде флексибилна и да поддржува лесно додавање на нови извори на податоци, како и проширување со нови функционалности.



